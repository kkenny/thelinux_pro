---
layout: post
title: Chapter 24 Eserinin Serbest Tercümesi
categories: [tr, blog]
tags: [kaos, yazın, pink floyd, serbest, şiir, çeviri]
lang: tr
uuid: aa285740-6988-48a3-aa37-08b426afa6ed
---

* [`kaotik/0gLupX7BgeQ`](https://groups.google.com/forum/?fromgroups=#!topic/kaotik/0gLupX7BgeQ)

Merhaba,

Bence "Chapter 24" Pink Floyd'un kaotik eserlerinden biri. Şarkının
sözlerini yazarken kuş adamın kadim Çin kitaplığının "I Ching" yani
"Değişimler Kitabı" isimli eserinin 24. bölümünden esinlendiği söylenir.

Şarkının asıl sözleri ve benim serbest çağrışım temelli tercümem
aşağıdadır. Çevirimi okurken bir insanın işlerinin rastgitmesine neden
"şansı dönmek" tabirinin kullanıldığına değişik, "serbest" bir açıklama
getirdiğimi düşündüm. Benim için daha da ilginci, yedi sayısının "genç
ışığın sayısı" olarak nitelendirilmesidir. Karanlığımızı yok eden, bizi
ise hiç eden genç ışık, ve onun sayısı yedi.

Neden? Sormadan edemedim. Biraz araştırdım.
[http://en.wikipedia.org/wiki/Chapter\_24](http://en.wikipedia.org/wiki/Chapter_24)
bağlantısındaki viki sayfasında şarkının kuş adamın esinlendiği söylenen
kitapla arasındaki bağlar biraz yorumlanmış. Yazıda, eserin "...for
seven is number of the young light..." yani Türkçe'siyle "...çünkü yedi
genç ışığın sayısıdır..." dediği kısmın kuş adamın esinlendiği söylenen
değişim kitabında olmadığı ve bunun bir "bozulma" olduğundan
bahsediliyor.

Kuş adam bu "bozulma" ile neyi amaçlamış olabilir? Tunca, Can belki
yorumlarınızla yardım edebilirsiniz. Yazımın karbon kopyasını bu
yüzden size de gönderiyorum.

> ### Chapter 24
> 
> All movement is accomplished in six stages,  
> and the seventh brings return.  
> The seven is the number of the young light.  
> It forms when darkness is increased by one.  
> Change return success.  
> Going and coming without error.  
> Action brings good fortune...  
> Sunset.  
> 
> The time is with the month of winter solstice,  
> when the change is due to come.  
> Thunder in the Earth, the course of Heaven.  
> Things cannot be destroyed once and for all.  
> 
> Change return success.  
> Going and coming without error.  
> Action brings good fortune...  
> Sunset.  
> Sunrise.  
> 
> All movement is accomplished in six stages,  
> and the seventh brings return.  
> The seven is the number of the young light.  
> It forms when darkness is increased by one.
> 
> Change return success.  
> Going and coming without error.  
> Action brings good fortune...  
> Sunset.  
> Sunrise.  
> 
> ### Bölüm 24
> 
> Hareket altı safhadan ibarettir,  
> ve yedinci safha geri dönüşün habercisidir.  
> Çünkü genç ışığa aittir yedi.  
> Karanlıkta uyanan genç ışığa...  
> Geri dönüş başarıya dönüşür.  
> Gidip gelmek hatasız,  
> ve ayağa kalkmaktır şans.  
> Güneş batar.  
> 
> Zaman, kış dönümüne doğru aktığında,  
> Dönüşümün geleceği ana doğru gittiğinde,  
> Dünyaya düşen yıldırım, cennet yönündedir.  
> Her şeyi bir anda yokedemezsin.  
> 
> Dönüşmeyi başarmalı,  
> bu çemberin üzerinde hatasız dönerek.  
> Talih, dönenlerin yanındadır...  
> Gün batar,  
> ve gün doğar.  
> 
> Her adım, altı çizgidir,  
> ve yedinci çizgi dönüşümdür.  
> Çünkü yedi, genç ışığın sayısıdır.  
> Karanlığını aydınlatan genç bir ışığın.  
> 
> Dönüştün ve başardın.  
> Git gel artık bu çemberin üstünde hatasız,  
> Talih yürüyenin yanındadır.  
> Gün batar,  
> ve bambaşka bir gün doğar.
