---
layout: post
title: Soyunmacasına Satrancın Resmi Kuralları
categories: [tr, blog]
tags: [satranç, çırılçıplak, çeviri, ceribia, keri]
lang: tr
uuid: f4f4cb7b-c397-4255-aabe-04c0a1e4eca5
---

**Soyunmacasına Satrancın Resmi Kuralları (sürüm 1.1)**  
*Ceribia, Keri'nin katkılarıyla*

**İçindekiler**

1. Sorumluluk Reddi
2. Temel Sistem
3. Seyircilerin Uyması Gereken Kurallar
4. Özel Durumlar

**1. Sorumluluk Reddi**

**Soyunmacasına Satrancın Resmi Kuralları**'nın yazarları olarak biz, bu belge
ve içeriği ile yapacaklarınızdan sorumlu değiliz. Bu, metnin içeriğindeki tasvir
edilen hareketlerin uygulanması sırasında ortaya çıkacak zararları kapsar ancak
sadece bunlarla sınırlı değildir. Eğer bu oyun yaşadığınız yörede yasalara
aykırı ise sakın oynamayın. Özetle bize dava açmayın.

**2. Temel Sistem**

**Soyunmacasına Satranç**, birçok farklı soyunmacasına oynanan oyunda uygulanan
"Taş Başına Parça Kıyafet Sistemi" (asıl adıyla **Piece per Piece System**) diye
adlandırılan sistemin bir çeşidi üzerine kuruludur. Sistem aşağıda belirtildiği
gibi tasarlanmıştır:

* **Piyon**:
    Kayıp, çorap veya herhangi farklı küçük bir kıyafet parçasının
    çıkartılmasını gerektirir. İlk kaybedilen piyonun ardından kaybedilen
    piyonlar için eğer oyuncunun başka küçük bir kıyafet parçası kalmamışsa ceza
    uygulanmaz.

* **Filler ve/veya Atlar**:
    Bu iki taş tipinden kaybedilen her ikili oyuncunun üstünde giyili olan
    gömlek, mintan, atlet vs. gibi kıyafetlerin hepsini çıkarmasını gerektirir.
    Bu kıyafetler kızlar için sütyenin üstündeki bütün üst kıyafetleri, erkekler
    için ise deriye gelene kadar giyilmiş bütün üst kıyafetleri kapsar. Geriye
    kalan taş ikilisinin kaybedilmesi halinde uygulanan herhangi bir ceza
    yoktur. Sütyen giyilmemiş olması cezanın yaptırımında farklı bir uygulamaya
    yol açmaz.

* **Kaleler**:
    İki kalesini birden kaybeden oyuncu alt kıyafetini (pantolon, etek vs.)
    çıkarmakla yükümlüdür. İç çamaşır giymemiş olmak oyuncunun sorunudur.

* **Vezir**:
    Eğer oyuncu kızsa sütyenini çıkarmak durumundadır. Dikkat edilmesi gereken
    husus bu kuralın, oyuncunun sütyeninin üzerine giymiş olduğu herhangi bir
    kıyafeti çıkarması anlamına gelmediğidir. Şayet oyuncu sütyen giymiyorsa alt
    kıyafetini çıkarmak zorunda kalır. Buna ek olarak oyuncunun altında da
    herhangi bir kıyafet olmaması hali kurallar kapsamına henüz dahil edilmemiş
    bir haldir.

    Eğer oyuncu erkekse, vezirini kaybetmesi durumunda üst kıyafetini mi alt
    kıyafetini mi çıkaracağı rakibinin kararına bırakılır.  İkisini de çıkarmış
    olması durumunda iç çamaşırını çıkarmalıdır.

* **Şah**:
    Şah, mat veya terk etme sonrasında kaybedilmiş sayılır. Şahın kaybedilmesi
    iç çamaşırın çıkartılması anlamına gelir. Dikkat edilmesi gereken husus bu
    kuralın iç çamaşırın üstündeki herhangi bir kıyafeti bağlamamasıdır.
    Örneğin, iki kalesini kaybetmeden mat olan bir oyuncu, iç çamaşırını
    çıkarmak zorunda olsa da ardından pantolonunu tekrar giyme hakkına sahiptir.

**3. Seyircilerin Uyması Gereken Kurallar**

Bir soyunmacasına satranç oyununu izleyen her seyirci bir oyuncunun tarafını
tutmak zorundadır. Oyuncuya uygulanan her ceza bahsedilen oyuncunun tarafını
tutan tüm seyircilere de aynı şekilde uygulanır.

**4. Özel Durumlar**

**Piyon Terfisi**

Eğer piyon son yataya ulaşarak terfi ederse piyonun sahibi olan oyuncu, piyonun
terfi ettiği taşın kaybı yüzünden ona uygulanan cezaları geri alabilir. Ancak
terfi edilen taşın bir at, fil veya kale olması durumunda terfi edilen taş ile
birlikte tahtada eşit değerde kabul edilen taşların sayısının ikiden fazla
olması gerekir. Terfi edilen bir piyon kaybedilmiş sayılmaz.

**Örnek 1**: Oyuncu 1, piyonunu terfi ettirerek bir ata çevirmiştir ve oyunda
hali hazırda iki fili bulunmaktadır. Oyuncu üst kıyafetlerini geri giyebilir.

**Örnek 2**: Oyuncu 1, piyonunu terfi ettirerek bir ata çevirmiştir ancak oyunda
yeni oyuna giren at dışında sadece bir atı vardır ve hiç fili yoktur. Oyuncu üst
kıyafetlerini geri giyemez.

**Örnek 3**: Oyuncu 1, piyonunu terfi ettirerek bir kaleye çevirmiştir ancak
oyunda başka kalesi yoktur. Oyuncu alt kıyafetini geri giyemez.

Bununla birlikte eğer piyon, oyuncunun kaybı vesilesiyle herhangi bir cezaya tabi
tutulmadığı bir taşa terfi ederse bu terfi ceza hesabına dahil edilmez.

**Örnek 1**: Oyuncu 1, bir at kaybetmesinin ardından piyonlarından birini terfi
ettirerek bir ata çevirmiştir. Oyuncu 1, ikinci atını kaybettiğinde üst
kıyafetini çıkarmak zorundadır çünkü kaybedilen toplam at sayısı iki olmuştur.
Şayet ardından oyuncu piyonlarından bir başkasını terfi ettirerek ata çevirirse
üst kıyafetini geri giyebilir.

**Çevirmenin Notu**

Bu resmi belge, Ceribia ve Keri tarafından kaleme alınan "The Official Rules of
Strip Chess v1.1" başlıklı belgenin Türkçe çevirisidir ve 22-03-2013 tarihinde
[http://www.textfiles.com/uploads/stripchess.txt](http://www.textfiles.com/uploads/stripchess.txt)
adresinden alınmıştır. Çeviri hakkındaki görüşleriniz ve eleştirilerinizin,
**ne kadar rezil olursa o kadar iyi olacağını düşünen** çevirmenin başının
üstünde yeri vardır.
