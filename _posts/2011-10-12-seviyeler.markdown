---
layout: post
title: Biliç Seviyeleri Hakkında
categories: [tr, blog]
tags: [kaos, yazın, bilinç, serbest]
lang: tr
uuid: cfe1e216-460e-4c21-834b-42acc3d5f8e5
---

[`kaotik/4jElxgUbKJQ`](https://groups.google.com/forum/?fromgroups=#!topic/kaotik/4jElxgUbKJQ)

Merhaba,

John Smotherman isimli tip şu yazısında bilinç seviyelerinden bahsetmiş:
[http://www.pagannews.com/cgi-bin/spirit.pl?50](http://www.pagannews.com/cgi-bin/spirit.pl?50)

Ben de bu maddeler üzerinden kısa kısa çağrışıyım dedim. Başlık
çevirilerinin bazıları aklıma yatmadı, her zaman olduğu gibi yeni
fikirlere açığım.

> ### Önsöz
> 
> Dünyaya iletmek istediğim herhangi bir ileti yoktur. Tek amaç, serbest
> çağrışım temelli kavram kargaşasıdır.
> 
> ### İçgüdü
> 
> Mutluluğun temeli hayatta kalmak değil midir? Dini ya da öğretiyi bir
> kenara bırakırsak kaos içinde de mutlu olunabileceğini söyleyen biri
> bize göz kırpar. O halde düzeni mi bozmalı? Ne gerekli? Düzenin karşıtı
> düzensizlik... Tabii düzen de göreli, kaynağı beyin olduğuna göre basit
> bir seçenek karşıma çıktı: "Aklını öldür, mutlu ol!"
> 
> ### Birey
> 
> Birey olduğunun kâbulü "hiçlik" duygusuna zıt mıdır? Bence, tam aksine,
> farkındalık "hiçlik" yolundaki ilk adımdır. Takdir edersiniz ki bir
> koyun kendini yok etmez fakat bir çoban için bu görece daha fazla imkan
> dahilindedir.
> 
> Yokluk ile hiçlik aynı kavram mıdır? Bence yokluk genel bir kavramdır,
> hiçlik ise yokluğun kişiye indirgenmiş halidir.
> 
> Salt yokluk diye bir çözüm olabilir, fakat öyle bir çözüm yoktur...
> 
> ### Toplum
> 
> Benim toplum içindeki bireyi tasvir etmem son derece güç. Hele bir de
> aklıma bir prenses takıldıysa! Kuş uğultusu ve uğultu kuşu...
> 
> "Plastik fakat fantastik oyuncaklar adlı bir hayvan ailesi yoktur, fakat
> olmalıdır, olacaktır!"
>                 - Mohandas Karamchand Ghandi
> 
> ### Mantık
> 
> Çok korkarken insan mantığının kontrolünde midir? Sen eğer mantığını
> kontrol ediyorsan, bu "kontrolcü" sen de kim? Peki mantığın "sen" değil
> misin? Kimsin? Kimiz? Önemi var mı bilinmez ama eğer yoksa bir hiçsin,
> su götürmez...
> 
> ### Çoğul
> 
> Düzensizliğin çoğullaştırılması mümkün müdür? Peki ya düzen çoğul mudur?
> Kısmi bir çoğunluğun olduğu kuşkusuz fakat salt bir çoğunluğun olmadığı
> da aşikâr...
> 
> ### Bütün
> 
> Bir merdiven olarak farkındalığı değerlendirdiğimizde, karşımıza önce üç
> kavram belirir:
> 
> - Birey olduğunun farkına varmak
> - Toplumun içinde "mucizevi" bir tip misin?
> - 3 yok! Bütünsün artık! Hem herkessin, hem de hiç kimse!
> 
> ### Sınırların Ardında
> 
> Birden renkler ya da senin renklere verdiğin anlam değişirse, belki de
> olmuştur. Bulutlu bir gün masmavi gökyüzü göründü mü parıldayan
> gözlerine, belki tam ordasındır. Yine günlerden bir gün, bir ışık tanesi
> sana diğer tanelerden farklı görünürse, yakınındasın, çok yakınındasın
> artık...
> 
> Aydınsın, ışıl ışıl aydınlanmışsın!
