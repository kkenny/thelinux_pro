---
layout: post
title: Hayal içinde Hayal
categories: [tr, blog]
tags: [kaos, yazın, serbest, şiir, hayal]
lang: tr
uuid: 2597a9d5-bac3-4a75-b1a2-e1c38a677a40
---

* [kaotik/Vsebxju0owk](https://groups.google.com/forum/?fromgroups=#!topic/kaotik/Vsebxju0owk)

> kuşlar bağdattan gelmiş o aydınlık gün  
> oturmuş, seyreylemişiz sinan ile ben  
> söz vermiş kuşlar, ayrılmayız gayrı bu diyardan diye  
> inanmışız, kanatlanmışız, uçmuşuz meriçe doğru  
> 
> aylar geçmiş, yıllar geçmiş, asırlar geçmiş  
> sinanım ölmüş, ruhumu götürmüş  
> kuşlar eylemiş terk-i diyar  
> olmuşum hayali, zaman mekan bilmem  
> 
> gayrı unutmuş herkes beni  
> ekmek çalarım görmez kimse elimi  
> şarap içerim ama tatmaz kimse yıllanmış dilimi  
> biliyorum, atlasam koca selimiyemin minaresinden  
> koklamayacaksınız bu hayali cesedimi...  
> 
> aylar geçmiş, yıllar geçmiş, rüzgarlar esmiş  
> yağmurlarla sırılsıklam başım  
> düşündükçe bulanmış aklım  
> gün gelmiş, uzanmışım meriçin kıyısında  
> ben duyarım herkesi, kimse duymaz beni  
> gözlerim açık, benzim soluk dalmışım düşlere  
> bir güzel görmüşüm, o da beni görmüş  
> şaşırmışım, utanmışım, üstüm başım pislik  
> gülmüş bana, gelmiş yanıma  
> sevmişim, sevmiş beni  
> 
> hayal içinde hayaliyim  
> sanki beklemişim, iple çekmişim  
> doğmuşum, aşk ile yoğrulmuşum  
> alev almış, yanmışım  
> gayrı ne sinan, ne kuşlar, ne bağdat  
> gayrı hem sinan, hem kuşlar...  
> ver elini bağdat!  
