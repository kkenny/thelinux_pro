---
layout: post
title: Üzüm
categories: [tr, blog]
tags: [kaotik, yazın, şiir, barış manço, cacık, aşk]
lang: tr
uuid: 35b0b958-263d-40e0-a1f8-19ac2cdf98e4
---

[kaotik/-9sv6xoslw4](https://groups.google.com/forum/?fromgroups=#!topic/kaotik/-9sv6xoslw4)

> sözüm meclisten dışarı dostlar  
> bu günlerde kendimi üzüm gibi hissediyorum  
> hani koparıp sapımı ezseler beni  
> marmara ege karadeniz ve hatta akdeniz  
> şarap olur diyorum
> 
> sevgim öylesine büyük ki dostlar  
> kırka yarıp yine kırka bölseler  
> ve kırk bebeğe balon diye verseler  
> kırk bin tane zeplin olur da  
> kırk bin aşığa kanat olur diyorum
> 
> ne oldu bana böyle durup dururken  
> şermin aldı başını gitti  
> babu zaten lafımı dinlemezdi  
> elim kesik kulağım delik  
> oraya buraya kaçan keçiler  
> bir de keçiler inatçıdır derler  
> penguenin de kafası delik suratında iğneler  
> uğurböceği bile suratıma bakıp bakıp susuyor
> 
> övünmek gibi olmasın ama dostlar  
> kendimi üzüm gibi hissediyorum  
> hani soyup kabuğumu ezseler beni  
> akdeniz şarap olur diyorum  
> ve hatta atlas okyanusu  
> ve hatta hint okyanusu  
> ve hatta hatta porsuk çayı bile  
> şarap olur diyorum  
> böyle şaraba aşık mı dayanır
> 
> çivi çiviyi söker derler  
> soğuktan donanı buzla ovarlar  
> ben zaten yanmışım dostlar  
> peki beni askere mi alsalar
> 
> ılık süt ile kuru ekmek  
> böyle gelmiş böyle gidecek
