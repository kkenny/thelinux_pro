---
layout: post
title: Çağdaş Düzyazı için İnanç ve Teknik
categories: [tr, blog]
tags: [beat, çeviri, yazın, jack kerouac]
lang: tr
uuid: d5e0724a-b913-4b97-a226-6aca312b30aa
---

**Çağdaş Düzyazı için İnanç ve Teknik**  
*Jack Kerouac*

1. Kendi zevkin için gizli karalama defterleri ve daktiloyla hoyratça yazılmış sayfalar
2. Herkese karşı alçakgönüllü, açık ve herkesi dinleyen
3. Kendi evinin dışında sarhoş olmamaya çalış
4. Hayatına aşk ile bağlı ol
5. Hissettiğin şeyler kendi biçimini bulacaktır
6. Aklına yararlı olmak için çılgın, dilsiz bir aziz ol
7. Düşebildiğin kadar derine düş
8. Ne istiyorsan onu, zihninin en derininden getirerek sınırsızca yaz
9. Bireyin kelimelerle anlatılamaz önsezileri
10. Şiir için zaman yoksa ne için var ki
11. Göğsünü titreten hayalperest çarpıntılar
12. Kendinden geçmiş bir hareketsizlikle karşında duran nesneyi düşlemek
13. Yazınsal, dilbilgisel ve sözdizinsel engelleri kaldır
14. Proust gibi döneminin bunak bir ayyaşı ol

15. Dünyanın gerçek hikayesini içsel monolog ile anlatmak
16. İlginin kıymetli merkezi gözün içindeki gözdür
17. Kendini hatırlayarak ve gönlünü eğlendirerek yaz
18. Keskin üçüncü gözünden yola çık, dil denizlerinde yüzen
19. Sonsuza dek yenilgiyi kabul et
20. Yaşamın yüceliğine inan
21. Zihinde eksiksiz var olan akıntının taslağını çizmek için uğraş
22. Takıldığında kelimeleri düşünme, resmi daha iyi görmeye çalış
23. Sabahında yüceltilmiş her günün, tarihin farkında ol
24. Tecrübenin, dilinin ve bilginin yaratacağı itibardan korku veya utanç duyma
25. Dünyanın okuması için ve onu nasıl hayal ettiğini görmesi için yaz
26. Kitap filmi kelimelerin filmidir, görsel Amerikan biçimi
27. Kasvetli, acımasız yalnızlığın kişiliğine olan övgü
28. Vahşi, disiplinsiz, saf, içinden gelerek, ne kadar çılgın olursa o kadar iyi
29. Tüm zamanların dahisi sensin
30. Cennetin sponsorluğunda melekleştirilen dünyevi filmlerin yazarı ve yönetmeni

  
**Çevirmenin Notu**

Bu metin, Jack Kerouac tarafından kaleme alınan "Belief & Technique for Modern
Prose" başlıklı yazının çevirisidir ve 19-03-2013 tarihinde
[http://www.writing.upenn.edu/~afilreis/88/kerouac-technique.html](http://www.writing.upenn.edu/~afilreis/88/kerouac-technique.html)
adresinden alınmıştır. Çeviri hakkındaki görüşleriniz ve eleştirilerinizin,
**kalbinin bir köşesinde çiçek çocuklarıyla çırılçıplak koşmakta olan** çevirmenin
başının üstünde yeri vardır.
