---
layout: post
title: Deve
categories: [tr, blog]
tags: [kaos, yazın, deve, ölüm]
lang: tr
uuid: e09149be-b11e-4701-a807-d09ab0cc0070
---

* [`kaotik/p-_QWAGKgO8`](https://groups.google.com/forum/?fromgroups=#!topic/kaotik/p-_QWAGKgO8)

Mutlu, mesut kayığına binip açılmak varken beklemeyi yeğlemişti. Henüz
bir gün önce boylu poslu bir delikanlıyken sabah uyandığında kendini
evinde bir böcek olarak bulan adaşı Gregor'a atıfta bulunan bir şiir
yazmayı düşündü. Zira küçük dünyasında daha yakın hissettiği kimse
yoktu. Aylardır eve hapsettiği bedeni artık aynalarda kendisine
görünmüyordu. Banyodaki bir dönem ona yaşama sevinci veren aynaya
baktığında gördüğü varlık yansıması değildi. Kesinlikle emindi. Kuş
kafalı bir deveye benziyordu. Hörgüçleri su ile değil, intikam
duygusuyla doluydu. Kendini bu hale getiren canavar bunu canıyla
ödemeliydi.

Planı hazırlamıştı ve geriye kalan sadece son adımı oynamaktı. Telefonu
açtı ve numarayı çevirdi:

- Wulf, ben Gregor. Evde misin?
- Evet dostum. Evdeyim. Sen nerelerdesin?

Wulf'un sesindeki pişkinlik Gregor'un kararında ne kadar haklı olduğunu
kanıtlar gibiydi. Canavar Wulf'un işini bugün bitireceklerdi. Gregor
önce duraksadı. Sonra cesaretini topladı ve şeytani oyununu oynamaya
koyuldu.

- Aşağıdayım, Wulf. Kapıyı aç dostum. İlaçlarım bitti. Aylardır evden
   çıkamıyorum.
- Ne? Aşağıda mısın? Yukarı gel, konuşalım Gregor.

Evin önünde bekleyen kiralık katil açık kapıdan girerek merdivenleri
çıkmaya başladı. Wulf'un odasına yavaşça girerek onu ince bir bıçakla
doğramaya girişti. Gregor ise açık kalmış telefondan olanları dinlerken
garip bir haz duyuyordu.
